Praefatio.

Jam 'auno ’1846 ex itinere bienni per Hispaniae et Lusitaniae
provincias meridionales facto redux indicem sive catalogum plantarum
in Hispania sponte nascentium ad illud usque tempus cognitarum
edendi cepi consilium. Quis enim est, qui in plantis determinandis
hispanicis aut in itineribus per Hispaniam factis bot-anicis florae His-
paniae defectum non desideraverit ac deploraverit? Quamobrem illo ex
tempore omnibus viribus in litteraturae florae hispanicae plantarumque
hispanicarum studium· diligentissime incubui, imo anno 1850 secundum
ad Hispaniae provinciarum borealium, centraliuin et orientalium vegeta-
tionem explorandam iter suscepi. At non erat in satis, me hoc iter,
quo Galleciae etiam regnique Legionensis terras plantis ditissimas et
adhuc parum cognitas perlustrare in animo habueram, ad finem per-
ducere posse, quum jam auctumno ejusdem anni in patriam regredi
coactus essem. Magis fortuna lavit viro doctissimo et amicissimo
Joanni Lange, botanico Havniensi peritissimo, qui in itinere annis
1851 et 1852 per Galliam, Pyrenaeos et Hispaniam facto illas etiam
peninsulae ibericae provincias occidentales accuratius explorare potuit,
ubi ingentem plantarum copiam legit et observavit. Quo ex tempore
ad annum 1859 usque vegetationis hispanicae cognitio tum botanico-
rum indigenorum peritissimorum studiis et observationibus, tum bota—
nicorum peregrinorum indefessorum explorationibus tantopere aucta
est, ut jam non solum catalogum plantarum Hispaniae edendi sed
potius synopsin florae hispanicae nimis (liu dilatatae claborandi venisse
'videatur tempus. Quale opus jam diu eoque magis a botanicis euro-
paeis exoptatum est, quod descriptiones plantarum hispanicarum prae·
cipue recentiori tempore detectarum in operibus libellisque permultis

